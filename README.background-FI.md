# Tausta

Tavarat kiertoon – kierrätysjärjestelmän taustalla on Turun kaupungin 
kestävän kehityksen budjetoinnissa tehty työ materiaalikierron edistämiseksi
eri toimialojen välillä, Sivistystoimialan varastojen inventointitarve sekä
Turun resurssiviisaustyö yhdessä Sitran kanssa. Keskeisinä tavoitteina on 
edesauttaa kaupungin sisäistä resurssiviisautta, lisätä näkyvyyttä, parantaa
päätöksentekoa ja vähentää ulkoisia ostoja. Kierrätysjärjestelmä toteutetaan
avoimella lähdekoodilla, jolloin sen laaja‐alainen hyödyntäminen on 
mahdollista eri tahoille.

Kierrätysjärjestelmän luominen aloitettiin syksyllä 2015 yhteistyönä 
Turun Ekotuen, Työkeskuksen ja Sivistystoimialan kanssa.

Tavarat kiertoon – kierrätysjärjestelmään kehitettiin käyttäjäystävällinen 
mobiilisovellus, jonka avulla kenen tahansa on helppo lisätä yksikkönsä 
ylimääräinen irtaimisto järjestelmään. Näin saadaan sujuvasti kerättyä tieto
kaupungin ylimääräisistä huonekaluista, laitteista, kirjoista ja lukuisista
muista käyttökelpoisista esineistä kaikkien nähtäville.

Jatkossa tavoitteena on, että Turun kaupungin yksiköt tuovat itse ylimääräiset
huonekalut järjestelmään, eikä niitä tarvitse välttämättä siirtää keskitettyyn
varastoon.

Hanketta rahoittavat Turun kaupunki ja Sitra.

Pilotin toteutti Turun kaupungin konsernihallinnon alainen yksikkö,
Itämeren liiton kestävät kaupungit komission sihteeristö. Kokeilun koordinaattorina
toimii Stella Aaltonen, joka vetää Turun kaupungin kestävän kehityksen budjetointia,
jonka osana kierrätysjärjestelmän perusta on luotu syksyllä 2015.

## Työryhmä 2016

Stella Aaltonen - Hankejohtaja
stella.aaltonen@turku.fi

Kaj-Michael Lang - Projektityöntekijä, tekniset tiedot
kaj-michael.lang@turku.fi
